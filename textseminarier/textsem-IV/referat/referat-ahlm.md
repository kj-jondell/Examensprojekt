---
# title: "Referat av Andreas Ahlms examenstext"
# author: Karl Johannes Jondell
# date: 14 december, 2020
geometry: margin=1.5cm
output: pdf_document
---

# Andreas Ahlms examenstext (filmmusikkomposition, master)

Andreas Ahlms masterarbete från 2018 har titeln *"Att hitta sin röst i en synthesizer: En läroprocess i programmering av syntljud"* och är en sorts dokumentation av Andreas utforskande av ljudsyntes. Andreas problematiserar i sin text användningen av *presets* -- särskilt i komponerandet av filmmusik -- och beskriver vikten i att hitta sin egna estetik, eller ljudbild, eller *sound*. Texten är uppdelad i en introduktion (där Andreas motiverar sitt val av ämne för projektet), en historisk bakgrund, en teknisk överblick (över funktioner i en typisk synthesizer), en beskrivning av metod (bestående dels av en mindre litteraturstudie, dels ett praktiskt utforskande), resultat, diskussion och slutsats. I denna bemärkelse följer texten strukturen av en akademisk uppsats väl (och med väldigt beskrivande titlar för varje sektion). Jag upplever också att texten går att läsa relativt linjärt, där introduktion på ett sätt motsvarar Andreas ingångspunkt till projektet, och att texten sedan följer utvecklingen av hans arbete. Det är pedagogiskt, och fungerar väl med ämnesvalet (som är just utforskande).

Jag upplever att projektet, och därigenom texten, är väldigt introspektiv: Andreas ger en syftesbeskrivning med projektet att han **personligen** vill utveckla **sin** kunskap om ljudsyntes och *synthesizers*, för att på så sätt hitta, eller utveckla, eller förstärka, **sitt** egna *sound*. Texten innehåller många referenser till den dagbok som han använde i sitt utforskande, och blir på så sätt personlig och reflekterande. Språket är ofta vardagligt -- en del talspråk förekommer -- vilket jag upplever som både något positivt och negativt. Stilen förstärker det personliga -- och på så sätt passar väl med själva ämnet -- men ibland upplever jag det också som slarvigt, detta kanske också p.g.a. många små språkmissar... T.ex. använder Andreas semikolon felaktigt genom hela texten (han använder det som substitut för ett vanligt hederligt kolon, med efterföljande versalering), vilket jag hänger upp mig på (och som "stör" min läsning av texten, och dess innehåll). Jag stör mig också på något inkonsekvent terminologi, den ibland tjatiga användningen av ordet *synthesizer*, och vaga/otydliga formuleringar eller beskrivningar (t.ex. *"Denna ljudvåg [pulsvågen] har en väldigt kraftfull baston som lämpar sig bra till bas-ljud"*, jag förstår inte riktigt vad han menar med *kraftfull baston* hos en särskild typ av vågform). Kanske skaver det här bara med den terminologi som jag blivit inskolad med efter diverse sonologi/ljudlära-kurser. Dvs. en effekt av att det inte riktigt existerar **ett** standardiserat språk när det kommer till ljud... 

Innehållmässigt tycker jag w:


* Introspektiv (men kanske lite för introspektiv), reflekterande, anekdotisk...
* Presenterar en kort sammanfattning av historiskt användande av syntetiska ljudkällor i filmmusiken, underbyggt av åtminstone en källa. Även referens till tidigare arbete (t.ex. ett liknande kandidatarbete av Christoffer Borg)

# Stil/språk
* Tjatigt användande av ordet **synthesizer** (och **synth**)
* Förekommer en del otydliga formuleringar, lite stapligt språk och lite rörig. 
* Användande av semikolon och bindestreck? Versalering efter semikolon...
* Stilen är personlig och introspektiv, vilket jag gillar. Men också ganska vardaglig (mycket talspråk), vilket kanske inte behöver vara ett problem, men känns "icke-akademiskt". 
* Lite inkonsekvent med begreppsanvändning (översätter **envelope** till **konturgenerator**, men använder i senare del av texten åter **envelope**...)
* Många små språkmissar, som stör läsaren (mig), t.ex. använder vid ett tillfälle "var" istället för "vad".

* "", oklart vad han menar med "kraftfull baston".
* "Aftertouch är ett midi-kommando."

# Referat
* I din presentation: säg gärna något om både innehåll, form/struktur, stil och användning av teori/referenser. Titta särskilt på hur studentens konstnärliga arbete har integrerats i examenstexten. Presentera även de tankar som du fått vid läsningen, dvs gör inte bara ett referat utan reflektera även självständigt över texten.

